# Strategie

De 12 provincies overleggen regelmatig met elkaar over provincie-overstijgende onderwerpen. Een aantal jaren geleden deelde men ervaringen over geïntegreerd contracteren. Vanuit deze ervaringen is gebleken dat de provincies behoefte hebben om meer uniformiteit aan te brengen in dit type contracten. Hieruit is het samenwerkingsinitiatief PCB ontstaan. Door die samenwerking ontstaat een situatie waarin provincies met en van elkaar kunnen leren. De uniformiteit leidt tot een betere herkenbaarheid van contracten waardoor faalkosten (binnen de keten) worden teruggedrongen. CROW is gevraagd om de ontwikkeling van het PCB te begeleiden. 

## Governance

<p class="note" title="BOMOS">
Omdat het PCB een (nagenoeg) open standaard met vele gebruikers en belanghebbenden is vraagt de organisatie een transparante structuur en praktische, reproduceerbare processen. Daarbij is het wenselijk aan te sluiten bij bestaande structuren die hun waarde hebben bewezen. Voor het PCB is daarom gekozen voor BOMOS, het Beheer- en OntwikkelModel voor Open Standaarden. Zo wordt ook aangesloten bij de standaard die in het BIM-loket en bij COINS wordt toegepast.
  
BOMOS eist: De governance van de standaard is voor iedereen helder. In de context van de PCB is de 'standaard' het totaal van organisatie (leden, rollen, processen, procedures) en producten (voorbeelddocumenten, eisensets, besluiten, verslagen, e.d.). Deze Governance komt tot uitdrukking in:
  
* De organisatiestructuur;
  
* De rollen en taken van organisatieonderdelen en hun leden en van de PCB-beheerder;
  
* De benoeming en neutraliteit van voorzitters;
  
* De wijze waarop producten tot stand komen, worden vastgesteld en actueel toepasbaar worden gehouden.
</p>

### Hoofdrolspelers

#### Vakberaad en Stuurgroep
Het Vakberaad van de provincies is opdrachtgever voor het PCB. Het Vakberaad heeft een Stuurgroep in het leven geroepen waarin de provincies Noord-Holland, Zuid-Holland, Overijssel, Noord-Brabant en CROW participeren. De Stuurgroep is verantwoordelijk voor het PCB op strategisch niveau.


#### Kernteam
Het kernteam acteert als spin in het web. Het kernteam vertaalt het strategisch beleid van de Stuurgroep naar operationele acties en bewaakt de kwaliteit van het PCB op tactisch niveau.
De Kernteamleden worden door hun respectieve provincies vrijgemaakt om de doelen van het Kernteam te bewerkstelligen. Het PCB heeft geen rechstreekse invloed op de keuze van de voorgestelde personen. Het kernteam bestaat uit de provincies Noord-Holland, Flevoland, Drenthe, Zuid-Holland, Overijssel, Noord-Brabant, Limburg, Utrecht en CROW. 
De voorzitter van het Kernteam wordt uit haar midden door de Kernteamleden zelf gekozen. Bij het vrijvallen van de voorzitterszetel kunnen Kernteamleden zich kandideren voor deze rol, naargelang hun beschikbaarheid. De voorzitter wordt bij algemene meerderheid van stemmen door de kernteamleden (bij handopsteken) verkozen. Er is geen vastgestelde zittingstermijn (minimum noch maximum). Omwille van de effectiviteit lijkt een minimale zittingstermijn wenselijk, echter dit is niet vastgelegd.

#### Kennisteams
Om het PCB (door) te ontwikkelen zijn er Kennisteams (voorheen Projectteams of werkgroepen) nodig. Kennisteams worden door het Kernteam ingezet om voorbeelddocumenten op te stellen, om onderzoeken te doen en eisensets te ontwikkelen en om deze actueel en inzetbaar te houden. De Kennisteams produceren en vormen het operationele niveau van het PCB.+ 
De leden van de kennisteams worden door de deelnemende provincies vrijgemaakt en voorgedragen op grond van hun expliciete kennis van het relevante vakgebied van het kennisteam. Bij het vaststellen van de (deel)pProjectopdracht (zie hoofdstuk 4) worden de voorgedragen Kennisteamleden door het Kernteam beoordeeld op verwachte geschiktheid.
Een Kennisteam wordt voor onbepaalde duur samengesteld zodat haar leden niet alleen een nieuw product ontwikkelen maar deze later tevens onderhouden. De leden blijven in functie zolang hun vakgebied en beschikbaarheid in overeenstelling met hun rol in het Kennisteam blijft. Bij vertrek van leden stellen deze in beginsel een opvolger uit de eigen moederorganisatie voor. Indien deze opvolging niet mogelijk of voor het Kernteam acceptabel is wordt een vervanger bij de overige provincies gezocht. Dit op initiatief van en onder begeleiding van het Kernteam.

#### CROW
CROW ondersteunt het PCB in alle lagen van de organisatie door praktische ondersteuning (secretaris- en secretariaatsrollen, faciliteren van bijeenkomsten, faciliteren van systemen) en door praktisch signalen in de PCB-gremia (en raakvlakken) op te vangen, te bundelen en in de vorm van plannen en adviezen ter beoordeling en vaststelling voor te leggen op het juiste niveau in de PCB-organisatie.
CROW levert in ieder geval de volgende rollen:
* Secretaris van de Stuurgroep;
* Secretaris van het Kernteam;
* Secretaris voor ieder Kennisteam;
* Projectleider voor het Jaarprogramma over-all;
* Projectleider voor de deelprojecten uit het Jaarprogramma.
* 
Eén CROW'er kan meerdere rollen vervullen. CROW bepaalt zelf wie welke rol vervult en is verantwoordelijk voor continuïteit en overdracht.

 
## Visie
Het PCB streeft naar uniformiteit in geïntegreerde contracten met een zekere mate van vrijheid. Dit draagt onder andere bij aan: 

1 - Een netwerk van provincies die elkaar en elkaars werk kennen; 

2 - Provincies leren van elkaars contracten en aanbestedingen;

3 - Provincies hebben duidelijke en herkenbare geïntegreerde contracten; 

4 - Verminderen van contracteringskosten (want het wiel hoeft niet opnieuw uitgevonden) en faalkosten (want grotere herkenbaarheid en vermindering interpretatieverschillen) in de sector.

Het PCB bevat standaarden en instructies voor implementatie bij een provincie. De provincie zorgt voor eigen (op lokale situatie gerichte) aanvullingen en toepassingen van het PCB, waarmee het PCB op lokaal niveau aansluit op de organisatie. De provincie is zelf verantwoordelijk voor implementatie van de eigen provinciale contractstandaard in projecten. Daarbij is het adagium: de collectieve PCB documenten en eisen worden gebruikt tenzij een lokale situatie om een afwijking vraagt voor alle geïntegreerde contracten.

### Businesscase van het PCB voor de gehele keten


### Businesscase van het PCB bij implementatie door een provincie


### Businesscase van het PCB voor een adviesbureau, aannemer of softwareleverancier


## Financiën

### Beheerorganisatie

### Inhoudelijk beheer

### Nieuwe ontwikkelingen

### Implementatie




